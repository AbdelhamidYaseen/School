CATEGORIE: NIEUWS

Ons zomerprogramma is bekend!
Eindelijk! Daar is het zomerprogramma voor 2023! We zijn er weer! Van 23 juni tot en met 3 september kan je weer een hele zomer lang genieten van cultuur! Ook dit jaar opnieuw zijn er veel zalige projecten te ontdekken. Van horrorsprookjes, wonderlijke vertellingen, operettes, Rock’n’Roll circus, tot een veerboot naar de onderwereld en, niet te vergeten, De Reuzen van Royal de Luxe die nog eens op bezoek komen! Je kan ook weer genieten van onze vaste waarden: Muziek in de Wijk, Cinema Urbana, Zomerbar, Zomerfabriek en Zonsondergang.  
Ontdek ons programma op onze website of download je digitale brochure. Tickets zullen te koop zijn vanaf zaterdag 10 juni om 10u. Breng je familie, lief, vriend of buurman ook mee! 
Om tickets te kunnen aankopen moet je eerst een account aanmaken in ons ticketingsysteem. Dit doe je best al even op voorhand om vanaf 10 juni je tickets vlot aan te kopen. Heb je al een account? Kijk dan eerst nog even na of je logingegevens nog steeds correct zijn. Zo vermijd je onverwachte problemen bij de start van de ticketverkoop. 
Maak je er mee een fantastische zomer van?



CATEGORIE: MUZIEK

Muziek in de wijk: Elegastplein
Het zomert op de pleintjes in onze stad en dat vieren we met muziek: van swingende vibes tot zwierige salsa. Want wij houden van feest. Jij ook? 
Je vindt er internationale bands en lokale helden. Onze muziekkaravaan is elke keer anders. Zing de klassiekers mee en sta versteld van nieuwe tonen. Samen met de muzikanten en je buren dans je de zomer door. Fijne mensen, zonnige muziek, wereldse streetfood: meer heb je immers niet nodig om plezier te maken. 
Praktisch
Donderdag 6, 13, 20 & 27 juli 
Plein opent: 18u
Voorprogramma: 18u30
Hoofdprogramma: 20u 
Elegastplein, Linkeroever



Muziek in de Wijk: Krugerplein
Het zomert op de pleintjes in onze stad en dat vieren we met muziek: van swingende vibes tot zwierige salsa. Want wij houden van feest. Jij ook? 
Je vindt er internationale bands en lokale helden. Onze muziekkaravaan is elke keer anders. Zing de klassiekers mee en sta versteld van nieuwe tonen. Samen met de muzikanten en je buren dans je de zomer door. Fijne mensen, zonnige muziek, wereldse streetfood: meer heb je immers niet nodig om plezier te maken.
Praktisch
Zondag 9, 16, 23 & 30 juli
Plein open: 14u
Voorprogramma: 14u30
Hoofdprogramma: 16u
Krugerplein, Borgerhout



Muziek in de Wijk: Dageraadplaats
Het zomert op de pleintjes in onze stad en dat vieren we met muziek: van swingende vibes tot zwierige salsa. Want wij houden van feest. Jij ook? 
Je vindt er internationale bands en lokale helden. Onze muziekkaravaan is elke keer anders. Zing de klassiekers mee en sta versteld van nieuwe tonen. Samen met de muzikanten en je buren dans je de zomer door. Fijne mensen, zonnige muziek, wereldse streetfood: meer heb je immers niet nodig om plezier te maken. 
Praktisch
Vrijdag 4, 11, 18 en 25 augustus 
Plein opent: 19u
Voorprogramma: 19u30
Hoofdprogramma: 21u 
Dageraadplaats, Berchem





CATEGORIE: CINEMA

Top Gun: Maverick
Vele jaren nadat Pete ‘Maverick’ Mitchell met bravoure de keiharde Top Gun pilotenopleiding doorstond, keert hij als oude rot terug naar de bron. Het is nu aan hem om een nieuwe generatie gevechtspiloten klaar te stomen voor de job. Hedendaags topentertainment en nostalgie vinden elkaar op weergaloze wijze in een oorverdovende kaskraker.
Praktisch
donderdag 5 augustus om 22.05u
Kattendijkdok-Oostkaai 25, 2000 Antwerpen


Mullholand Drive (4K)
David Lynch was op het toppunt van zijn populariteit toen de grootmeester van het duistere surrealisme deze nachtmerrie draaide over een ambitieuze jonge actrice en een vrouw met geheugenverlies. Samen dalen ze af in de meest duistere krochten van Hollywood, LA. Deze unheimliche cultklassieker heeft na 20 jaar nog niets aan mysterie ingeboet.
Praktisch
donderdag 10 augustus om 22.05u
Kattendijkdok-Oostkaai 25, 2000 Antwerpen


Everything Everywhere All at Once
Evelyn worstelt met een verlieslatende wasserette, een opstandige dochter en een onvatbare belastingaangifte. Tot het ondenkbare gebeurt: het universum spat uit elkaar en als superheldin die de wereld kan redden, vangt Evelyn een glimp op van alle levens die ze had kunnen leiden. Dit van-de-pot gerukte Oscarfenomeen is de hype dubbel en dik waard.
Praktisch
zaterdag 26 augustus om 22.05u
Kattendijkdok-Oostkaai 25, 2000 Antwerpen






CATGEORIE: GRATIS

Zonsondergang
De zon gaat onder, elke dag opnieuw, waar je ook bent. Wij voorzien een houten tribune daar waar de zon op z'n mooist ondergaat, daar waar geen enkele andere plek aan kan tippen: aan de oevers van de Schelde.
Maak je klaar voor een fantastische zonsondergang. Voorzie je van je eigen hapjes en drankjes of wie weet, rol je yogamat uit en neem de tijd voor dit adembenemende schouwspel. 
Praktisch
26 juni t.e.m. 3 september 
Tavernierkaai 3, 2000 Antwerpen


Cirque tango
Tango en circus smelten samen tot een dromerige show. Met mysterieuze danspassen en sierlijke acrobatie komt het tafereel tot leven. Een poëtisch spektakel dat je laat zien dat je ook in de lucht kan dansen. 
Praktisch 
1 juli - 2 juli
Park Groot Schijn, Ruggeveldlaan 486, 2100 Antwerpen


De reuzen
De Reuzen komen deze zomer al voor de vijfde  keer naar Antwerpen. Ken je ze nog: Grote en Kleine Reus, Olifant en Kleine Reuzin, de reusachtige Duiker en Oma Reus? Wat ze precies komen doen, blijft nog een goed bewaard geheim. 
Maar dat het een unieke en onwaarschijnlijke beleving zal zijn, staat vast. Dat ze echt de hele stad bezoeken en alle uithoeken willen zien, weten we ook. Mis de Bull Machin en zijn vriend niet! Ga samen met ons naar hen op zoek! Een unieke belevenis voor de hele familie!
Praktisch 
25-26-27 augustus
Overal in Antwerpen 




PAGINA: TICKETS

De ticketverkoop start dit jaar op 10 juni om 10u. Tickets kan je enkel online of telefonisch bestellen. Indien een voorstelling niet uitverkocht is, kan je ook aan de kassa op locatie tickets kopen (enkel met bancontact).
Aantal tickets
Je kan maximaal 10 tickets per voorstelling bestellen. Kinderen vanaf 1 jaar dienen in het bezit te zijn van een ticket. We vragen je om de leeftijdsgrens van de voorstellingen in acht te houden en geen jonge kinderen mee te nemen naar voorstellingen die zich daar niet toe lenen.
Betalen
Betalen bij online aankopen kan met Bancontact of creditcard. Aan de ticketbalie van andere festivallocaties kan je enkel met bancontact betalen. Bij een telefonische reservatie ontvang je achteraf een online betaallink in je mailbox. Betalen kan vervolgens met Bancontact of creditcard. Heb je geen toegang tot online banking, dan kan je ook telefonisch reserveren.
Let wel, tickets worden niet omgeruild of terugbetaald maar we rekenen je geen transactiekosten aan.








